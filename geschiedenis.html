
<!DOCTYPE html>
<html>
<head>
<meta charset="UTF-8">
<link href="simple.css" rel="stylesheet" type="text/css" media="all">
<meta name="viewport" content="width=device-width, initial-scale=1.0">
<link rel="shortcut icon" href="images/favicon.png" />
<title>Lustrumdies_F.Q.I</title>
</head>

  <header>
  <h5 class="logo"><a href="index.html"><img src="images/logo.png"/></a></h5>
  <input type="checkbox" id="nav-toggle" class="nav-toggle">
  <nav>
    <ul>
      <li class="nav-item"><a href="index.html">Startpagina</a></li>
      <li class="nav-item"><a href="brallen.html">Bralliederen</a></li>
      <li class="nav-item"><a href="sponsoring_diner.html">Sponsoring</a></li>
    </ul>
  </nav>
  <label for="nav-toggle" class="nav-toggle-label">
    <span></span>
  </label>
</header>


<body>

<h2>Mevrouw de Praetor duikt de geschiedenis in</h2>

<p>
Het is de DiesCie ter oren gekomen dat mevrouw de Praetor een afscheidsbrief aan
de amicalen ging schrijven. Met haar neus in de boeken zat mevrouw de Praetor in
de bieb de geschiedenis van F.Q.I. te studeren.
</p>

<p>
Het leek de DiesCie goed om u te laten delen in de korte beschrijving van de
geschiedenis van F.Q.I. We wensen u veel leesplezier!
</p>

<h3>De geschiedenis van F.Q.I. in vogelvlucht</h3>

<p>
We gaan terug naar 1854, even voor uw beeldvorming, dat is de tijd dat mensen in Nederland gemiddeld rond het veertigste levensjaar stierven, maar dat is ook het jaar dat de Theologische School der Christelijk Afgescheidene Gereformeerde Kerk in Kampen werd opgericht. In die tijd was studeren, en zeker theologie studeren, nog wat anders dan nu. De band tussen docenten en studenten was heel hecht, en buiten colleges om belegden ze samen vergaderingen. Dit waren momenten om onder andere te oefenen in het voordragen en verdedigen van geschreven stukken, dus in feite extra college, maar dan leuk. In die tijd werd er ook al een Praetor der studenten benoemd, echter had hij niet de leiding over de vergadering, dat waren de docenten. De Praetor was enkel belast met het regelen van de werkzaamheden. Hoewel er dus ook toen al een soort corpsleven ontstond, was er nog geen sprake van een studentencorps.
</p>
<p>
In 1863 veranderde dat. Er waren ongeveer 30 studenten die een studentencorps wilden oprichten, die aangevoerd werden door M. Noordtzij. Ze wilden niet alleen vergaderingen samen met docenten die altijd met een kritische blik naar de voordrachten luisterden, maar er zou ook een plek moeten komen waar studenten elkaar onderling konden opscherpen. Zo werd op 6 december 1863 een Corps opgericht, al had het toen nog geen naam dan “Corps”. Volgens de almanak die F.Q.I. in 1925 uit werd gebracht werd er pas negen jaar later besloten om het Corps “Fides Quaerit Intellectum” te noemen. Door interne strubbelingen werd F.Q.I. echter 16 jaar na haar oprichting, eind juni 1879, genoodzaakt om op te heffen en moest ze haar eigendommen overhandigen aan de rector (hier kunt u in de almanak van 1925, maar ook in de almanak van 2023 uitgebreid over lezen, zeker een aanrader want achteraf is het best aardig om te lezen hoe bijvoorbeeld de Assessor I de Corpsgoederen pas wilde overhandigen aan de rector toen er gedreigd werd hem anders van school te schoppen). Gelukkig duurde het niet lang of de zaak was bedaard en F.Q.I. werd eind 1879 weer opgericht.
</p>

<p>
F.Q.I. was het eerste gereformeerde Corps, maar niet lang de enige. In 1901 werd aan de V.U. in Amsterdam het Corps N.D.D.D. (Nil Desperandum Deo Duce) opgericht. Ook bevonden zich op verschillende plekken in het land sinds 1886 afdelingen van S.S.R. (Societas Studiosorum Reformatum). Deze drie Corpora hadden in 1930 de C.S.B. (Calvinistische Studenten Beweging) opgericht, als vervanger van de G.S.B. (Gereformeerde Studenten Beweging) die uit elkaar was gevallen na onenigheid betreffende de omgang met de kwestie Geelkerken. Even tussendoor voor de mensen die de kerkgeschiedenis niet helemaal scherp hebben: Geelkerken trok in twijfel of de slang wel echt had gesproken in het paradijs. Deze vraag heeft als achterliggende vraag hoe de Schrift gelezen dient te worden, en hoeveel gezag de Schrift toegekend wordt. Op de Synode in Assen in 1927 werd besloten om Geelkerken af te zetten. Er ontstond in gereformeerd Nederland een groep “anti-Assen”, die het niet eens waren met het besluit van de Synode, en dat werkte door in de studentenverenigingen. Er ontstond zoveel onenigheid rond het schriftgezag dat de G.S.B. uit elkaar viel. De studenten die het wel eens waren met de Synode richtten de C.S.B. op. Het is wellicht leuk om te weten dat de G.S.B. en later de C.S.B. elk jaar een congres in Kampen organiseerden voor alle gereformeerde studenten, waar sprekers uitgenodigd werden en waar men discussies voerde over theologische thema’s die in die tijd speelden, wat toch aanzienlijk aan ons huidige paascongres doet denken. 
</p>
<p>
We maken weer een sprong in de tijd, en gaan door naar de Tweede Wereldoorlog en de vrijmaking. In de studentenwereld van gereformeerd Nederland zijn er dus de volgende belangrijke groepen: F.Q.I, de C.S.B. en S.S.R. in verschillende steden. Ik ga er voor het gemak, en ik hoop dat het ook terecht is, vanuit dat u wel het een en ander weet over de vrijmaking, dus zal ik dat niet uitgebreid beschrijven. Voor nu is het belangrijk om te weten dat de vrijmaking in 1944 plaatsvond, maar er toen nog oorlog was. Toen de hogescholen en universiteiten in 1945 weer open gingen hadden de meeste vrijgemaakte studenten nog geen houding aangenomen betreffende hun positie in de studentenwereld. Voor de theologiestudenten en dus veel leden van F.Q.I. was dit anders, zij kregen namelijk aan het begin van het collegejaar twee uitnodigingen om te komen studeren. Een uitnodiging van de Theologische Hogeschool aan de Oudestraat (de Synodalen), en een uitnodiging van de hoogleraren Schilder en Greijdanus (dat zijn de vrijgemaakten). De studenten moesten meteen kiezen, en deze keuze raakte F.Q.I. ook, aangezien F.Q.I. volgens haar statuten verbonden is aan de Theologische Universiteit, waar er nu dus ineens twee van waren. Het resultaat was dat op de eerste Corpsvergadering na de oorlog voorgesteld werd om de amici die hun studie voort wilden zetten aan de Oudestraat geroyeerd zouden moeten worden als lid. De Senaat was hier echter over verdeeld aangezien zij gemengd van samenstelling was (dus vrijgemaakt en synodaal). Vervolgens diende het synodale deel van F.Q.I. het voorstel in om de vrijgemaakten te royeren als lid, maar beide voorstellen konden niet genoeg stemmen krijgen om ze aan te nemen. De Senaat trad af, en een nieuwe werd verkozen, bestaande uit enkel vrijgemaakten, die onmiddellijk het voorstel van de synodalen verwierp en het voorstel van de vrijgemaakten besloot aan te nemen. Dit resulteerde in het royeren van de synodalen, die prompt een nieuw F.Q.I. oprichtten, dat ondertussen overigens niet meer bestaat, aan de synodalistenschool aan de Oudestraat. De ellende die bij deze scheuring is ontstaan zal ik voor nu achterwege laten, zolang u maar onthoudt dat vrijgemaakt F.Q.I. de ware voortzetting is van het Corps. 
</p>

<p>
We gaan terug naar gereformeerd Nederland, want zij moesten besluiten welk F.Q.I. zij zouden zien als de ware voortzetting van het Corps. Dit was echter geen gemakkelijke keuze, want hiermee laat de vereniging ook zien wat ze van de vrijmaking vinden. S.S.R. wilde echter helemaal geen partij kiezen, en erkende beide verenigingen. Vrijgemaakt F.Q.I. nam met deze tweeslachtige houding niet genoegen, “want zou er bij S.S.R. niet ook klaarheid moeten komen op het punt van de kerk?” Begin 1946 werd voor vrijgemaakt F.Q.I. duidelijk dat de bevriende relatie met de corpora N.D.D.D. en S.S.R., en dus ook de C.S.B. niet kon voortduren, mede aangezien "pseudo-F.Q.I." dat jaar ook op het congres uitgenodigd was. 
</p>
<p>
F.Q.I. kwam zo behoorlijk alleen te staan in gereformeerd Nederland. De vrijgemaakte studenten in Amsterdam waren door F.Q.I. gevraagd om een nieuwe Gereformeerde Studenten Beweging op te zetten, maar de studenten in Amsterdam waren daar (nog) niet aan toe, ze zagen weinig in een interacademiale organisatie van vrijgemaakte studenten. Wel werd er dat jaar in Kampen een congres enkel voor vrijgemaakte studenten georganiseerd waar werd besloten dat “zowel plaatselijk als in breder verband het contact zoals het op deze conferentie gelegd werd te bestendigen en te verdiepen”. In de praktijk kwam dit neer op de eis om te breken met S.S.R. en zonder hen verder te gaan. In Groningen resulteerde dit vlak na het congres in de oprichting van de Gereformeerde Studentenvereniging “Hendrik de Cock”, opgericht door vrijgemaakten die het niet eens waren met de interkerklijkheid van S.S.R. (dat wil zeggen, ze wilden een vereniging waar enkel mensen lid mochten worden als ze bij de  ‘ware kerk’  hoorden, dus niet zoals bij S.S.R. waar ook niet-vrijgemaakten lid waren). In Amsterdam werd ook een G.S.V. opgericht, al waren zij niet zo streng op het buitenhouden van niet-vrijgemaakten.
</p>

<p>
Bij F.Q.I. werd de oprichting van deze nieuwe verenigingen gevierd en om het contact tussen de vrijgemaakte studenten in verschillende plaatsen te versterken werd er besloten om nu wel echt een vrijgemaakte C.S.B. op te richten. Om dat voor elkaar te krijgen werd er een contactcommissie opgericht, al was de eerste vergadering van deze commissie pas in 1947. Echter bestond er veel discussie over het oprichten van een vrijgemaakt verband terwijl S.S.R. (waar ook nog steeds vrijgemaakten lid van waren) al bestond. Hierdoor beperkte de contactcommissie zich voornamelijk tot het organiseren van de jaarlijkse congressen in Kampen waar alle vrijgemaakte studenten samen konden komen. In 1949 liep de spanning op dit congres behoorlijk op, en tijdens de huishoudelijke vergadering verzette “H. de C.” zich tegen de door F.Q.I. mogelijk gemaakte congressen, waar de vrijgemaakte S.S.R. leden sterk vertegenwoordigd waren. F.Q.I. wilde echter vasthouden aan de solidariteit en stelde voor om een vrijgemaakte G.S.B. op te zetten waar ook vrijgemaakte leden van S.S.R. welkom waren, maar dat werd verworpen. Een jaar later stond het weer op scherp, en maakte “H. de C.” duidelijk dat ze niet meer veel voelde voor congressen waar ook vrijgemaakten van S.S.R. aanwezig mochten zijn, en dus een congres wou waar zij niet uitgenodigd zouden worden. De V.G.S.A. wist “H. de C.” echter wat milder te stemmen, wat veel wrijving heeft voorkomen. In 1950 ontstond de V.G.S.U. aangezien er een aantal vrijgemaakten meenden dat ze niet bij S.S.R. konden blijven. Echter was de vereniging opgericht zonder overleg met S.S.R. waardoor de V.G.S.A. en F.Q.I. gereserveerd, maar uiteindelijk wel instemmend reageerden op het verzoek tot amicale banden. In 1951 werd de V.G.S.R. opgericht en om de verhoudingen tussen al deze nieuwe verenigingen niet te laten verslechteren of het contact te laten verslappen moest er wat gebeuren. De contactcommissie zou het contact tussen de verenigingen moeten versterken, maar dat deden ze weinig. De V.G.S.A. vond dat de contactcommissie te weinig deed en ze besloten in de zomer van 1951 dat er een federatief verband zou moeten komen. In Utrecht werd dit voorstel onwelwillend ontvangen, aangezien de V.G.S.A. en V.G.S.U. kort na de oprichting een felle briefwisseling hadden gehad. F.Q.I. was voorzichtig in het meegaan van het voorstel van de V.G.S.A. gezien haar eigen karakter. De V.G.S.A. had wel de steun van “H. de C.” en zette door, ze wilden weer een soort G.S.B. zoals er voor de oorlog was geweest, maar de andere verenigingen waren nog niet overtuigd. Wel werd er besloten om later verder te praten over het voorstel van F.Q.I. om een contactvergadering op te zetten. Op de vergadering van 10 april 1952, onder leiding van F.Q.I., werd besloten een contactvergadering in het leven te roepen. Jaarlijks zouden enkele afgevaardigden van de V.G.S.-en en F.Q.I. met elkaar vergaderen over lopende zaken, gezamenlijke propaganda en de organisatie van de zomerkampen, zonder dat er een overkoepelend bestuur aan te pas zou moeten komen zoals S.S.R. dat had.
</p>

<p>
Een eendrachtige beweging van gereformeerde studenten onder een centrale leiding was dus mislukt. De contactvergadering was een overlegorgaan dat juist het particularisme erkende en bevestigde. De Kamper congressen bleven nog een aantal jaar bestaan naast de contactvergadering, maar vanaf de midden jaren vijftig werden deze congressen nadrukkelijker onder de hoede van de V.G.S.-en gebracht en omgedoopt tot het jaarlijkse paascongres dat op dezelfde manier werd georganiseerd zoals we dat nog doen. Hoewel het contact tussen de vrijgemaakten die lid waren van een V.G.S.-vereniging en de vrijgemaakten van S.S.R. steeds losser werd, was er nu wel een band tussen de bestaande V.G.S.-verenigingen. 
</p>

<p>
Tot zover de geschiedenisles. Indien u wilt weten hoe “Hendrik de Cock” verdwenen is uit het verband en de G.S.V.G., nu G.S.V., daarvoor in de plaats is gekomen, en hoe het in Amsterdam is gelopen met de V.G.S.A., later G.S.V.A. ‘Petrus Plancius’, dan nodig ik u van harte uit om een keer hier in Kampen het archief te bekijken, of om uw amici eens te vragen wat zij weten. 
</p>




</body>

<footer>
  <p>Deze website is gemaakt met behulp van Markdown, HTML
  en een variatie op
  <a href="https://simplecss.org">Simple.css</a> met dank aan <a
     href="https://kevq.uk/about/">Kev Quirk</a>.
  En de <em>gastheer</em> van de website is <a href="https://netlify.com">Netlify</a>.</p>
</footer>

</html>
